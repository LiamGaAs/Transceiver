<html>
<head>
<meta http-equiv=Content-Type content="text/html; charset=UTF-8">
<title>Qucs</title>
</head>

<body>
<a name="top" id="top"></a>
<p><center>
<h3>- Qucs -<br />
Цілком універсальний симулятор електричних кіл</h3>
<h2>Швидкий старт в оптимізації</h2>

</center></p>
<p>Для оптимізації ланцюгів в Qucs використовується утиліта ASCO (<a class="external" href="http://asco.sourceforge.net/).">http://asco.sourceforge.net/).</a> Нижче подається стислий опис того, як підготувати схему, виконати утиліту й інтерпретувати результат. Перед цим у системі слід встановити ASCO.</p>
<p>Оптимізація електричних кіл - це ніщо інше, як мінімізація функції вартості. Це може бути час затримки чи наростання цифрового кола, або потужність чи підсилення аналогового електричного кола. Ще один спосіб - визначити завдання оптимізації як поєднання функцій, що в цьому разі веде до визначення показника добротності.</p>
<p>Для підготовки списку зв'язків до оптимізації дві речі потрібно додати до існуючої схеми: потрібно вставити рівняння та блок компонента оптимізації. Візьміть схему з мал. 1 і внесіть у неї зміни такі щоб отримати у результаті схему на мал. 2.</p>

<p><center>
<img src="optimization1.png" alt="[ image ]"><br />Мал. 1 - Вхідна схема.
</center>
<center>
<img src="optimization2.png" alt="[ image ]"><br />Мал. 2 - Підготовлена схема.
</center></p>
<p>Тепер відкрийте компонент оптимізації і виберіть вкладку оптимізації. З наявних параметрів особливу увагу слід приділити "Максимальному числу ітерацій", "Константі F" і "Фактору перетину". Переоцінка чи недооцінка можуть призвести до передчасної збіжності оптимізатора до локального мінімуму або до дуже тривалого часу оптимізації.</p>
<p><center>
<img src="optimization3.png" alt="[ image ]"><br />Мал. 3 - Діалог оптимізації, параметри алгоритму.
</center></p>
<p>На вкладці "Змінні" визначається, які елементи кола буде обрано і діапазони їх допустимих значень (мал. 4). Імена змінних відповідають ідентифікаторам, поміщеним у властивості компонентів, а <b>не</b> іменам компонентів.</p>
<p><center>
<img src="optimization4.png" alt="[ image ]"><br />Мал. 4 - Діалог оптимізації, параметри змінних.
</center></p>
<p>Нарешті, переходите до "Цілі", де задаються цілі оптимізації (зробити максимальним, зробити мінімальним) та обмеження (менше, більше, рівно). Потім ASCO автоматично об'єднує всіх їх в одну функцію вартості, мінімум якої і шукається.</p>
<p><center>
<img src="optimization5.png" alt="[ image ]"><br />Мал. 5 - Діалог оптимізації, параметри цілей.
</center></p>
<p>Наступний крок полягає у зміні схеми й визначенні, які елементи потрібно оптимізувати. Отримана внаслідок схема зображено на мал. 6.</p>
<p><center>
<img src="optimization6.png" alt="[ image ]"><br />Мал. 6 - Нове головне вікно Qucs.
</center></p>
<p>Останній крок - запуск оптимізації, тобто моделювання, натисканням клавіші F2. Після завершення роботи, на яку на сучасному комп'ютері піде лише кілька секунд, найкращі результати моделювання постануть в графічному вигляді.</p>
<p><center>
<img src="optimization7.png" alt="[ image ]"><br />Мал. 7 - Вікно Qucs з результатами.
</center></p>
<p>Оптимальні параметри електричного кола можна знайти у діалозі оптимізації, на вкладці "Змінні". Тепер вони є початковими значеннями кожної з представлених змінних (мал. 8).</p>
<p><center>
<img src="optimization8.png" alt="[ image ]"><br />Мал. 8 - Найкращі знайдені параметри електричного кола.
</center>
<br><br><a href="#top">нагору</a><br>
</body>
</html>
